<!DOCTYPE html>
<html>
<body>
<h1>Správa denního menu</h1>

<h2>Zadání:</h2> 
<p>Vytvořte webovou aplikaci pro správu denního menu restaurace, s možností předobjednávky jídel. Pro uložení dat zvolte vhodný XML formát. Aplikace bude podporovat import a export menu na celý týden v XML formátu, doplňte XSLT šablony pro prezentaci menu v různých formátech (web, tisk).</p>

<h2>Návrh aplikace:</h2>

<ul>
	<li>Role návštěvníka
		<ul>
			<li>Po přístupu do aplikace se návštěvníkovi zobrazí seznam restaurací, které lze filtrovat dle názvu či města.</li>
			<li>Kliknutím na vybranou restauraci se rozbalí bližší údaje o restaraci společně s odkazy pro zobrazení menu na aktuální či následující týden. Místo odkazu se může objevit informace o nedostupnosti menu v případě, že ještě nebylo do aplikace zadáno.</li>
			<li>Přesune-li se návštěvník na některé menu, zobrazí se mu seznam jídel rozdělený do jednotlivých dnů a dále podle jednotlivých typů (předkrm, polévka, hlavní chod, dezert). U každého chodu je uvedena prodejní cena + možnost “předobjednávky” tlačítkem “to si dám”. Neukládají se žádné informace o zákaznících, tudíž je tato funkcionalita čistě informační a zobrazuje potencionální zájem o daný pokrm.</li>
			<li>Kompletní menu si může prostřednictvím tlačítka jednoduše vytisknout.</li>
		</ul>
	</li>
	<li>Role administrátora
		<ul>
			<li>Má možnost nahrát textový soubor předepsaného formátu, který bude importovat data do XML souborů (musí být validní proti XML Schema).</li>
			<li>Prostřednictvím formulářů v GUI lze přidat jednotlivé restaurace a jejich menu.</li>
			<li>Může si prohlížet/tisknout menu jednotlivých restaurací.</li>
			<li>Po přístupu na stránku konkrétní restaurace se zobrazují statistiky oblíbenosti (“předobjednávek”) daných jídel (graf zájmu o různé druhy jídel v již proběhlých dnech).</li>
		</ul>
	</li>
</ul>

<h3>Ukládání dat</h3>
<p>Budou udržovány 2 typy XML souborů. V prvním bude seznam všech restaurací (identifikovatelné skrze id) v aplikaci společně s jejich bližšími údaji. V druhém typu XML souboru budou menu na daný týden od všech restaurací. Každý týden bude ukládán do vlastního souboru.</p>
</body>
</html>